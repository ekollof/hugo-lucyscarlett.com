---
title: Dampwijzer 2017 – Antwoorden – Ondernemerspartij
author: lucy
type: post
date: 2017-02-21T09:41:32+00:00
url: /2017/02/21/dampwijzer-2017-antwoorden-ondernemerspartij/
image: /wp-content/uploads/2017/02/ondernemerspartij.png
categories:
  - Blogs
  - Nieuws
tags:
  - dampwijzer
  - ondernemerspartij
  - tk2017

---
De Ondernemerspartij liet ook van zich horen. Een heel genuanceerd standpunt, en de meest realistische die we tot nu to gezien hebben. Onze vragen nog een keer voor de compleetheid:

  1. Wat is het algemene standpunt van uw partij omtrent de e-sigaret?
  2. Vind u de e-sigaret een goed middel om te stoppen met roken?
  3. Vind u dat smaakjes voor de e-sigaret het dampen aantrekkelijk maakt voor kinderen?
  4. Wat vind u van artikel 20 van het Europese TPD?

Het antwoord van meneer Hero Brinkman (die persoonlijk antwoord, wat een nice touch is):

> Geachte
> 
> Hierbij onze antwoorden:
> 
> 1 Wij zijn een partij voor het MKB en voor de ZZP&#8217;er. Wij staan voor minder regulering voor ondernemers en constateren dat de overheid naarstig probeert de e-sigaret te reguleren en zelfs te verbieden. Ik vind het eerlijk gezegd beschamend dat de overheid deze werkwijze hanteert en kan hierbij enkel de reden bedenken dat men bang is dat minder roken uiteindelijk minder accijnzen in de staatskas opleveren. Een perverse opstelling lijkt me. Ik constateer ook dat in Nederland het tientallen jaren heeft geduurd voordat de overheid actie ondernam tegen de softdrug Qat, dat veelal door Somalische immigranten werd gekauwd. Dit terwijl aantoonbaar Qat grote gezondheidsproblemen bezorgde. Maar ja hier viel niets te verdienen.
> 
> 2 Dat lijkt mij wel. De nicotine in de e-sigaret is en blijft verslavend. Deze verslaving kun je met de e-sigaret makkelijker afbouwen. De schadelijke teer is weg.
> 
> 3 Dat weet ik niet. Ik heb daar nog geen onderzoek over gelezen.
> 
> 4 Zie antwoord 1. Wij hebben sterk de indruk dat de tabakslobby in Brussel veel geld heeft geïnvesteerd.  Overigens vinden wij als OP dat de EU teveel reguleert en teveel treedt in onze autonomie.
> 
> Indien u nog vragen heeft kunt u deze altijd bij mij kwijt.
> 
> Vriendelijke groet,
  
> Hero Brinkman

Meneer Brinkman lijkt het te snappen. Hij lijkt zich ingelezen te hebben in de materie, en hij volgt niet klakkeloos de party line van het RIVM/WHO. Voor dampers is dit een heel redelijke keuze, lijkt ons.